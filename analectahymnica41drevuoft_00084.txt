Responsoria.

1. Acceptis induciis
Hanc suis dum nuptiis
Comes postulavit,
Virgo morti debitum,
Deo reddit spiritum,

Qui cuncta creavit,
V. Exactorem criminum

Felici constantia,
Sponsum vincit virginum
Cum precis instantia.

2. Amoris haec passibus
Virgo manicavit
Et Christo lampadibus
Sumptis obviavit,
Nam cum sapientibus
Vigilans cum segnibus
Nunquam dormitavit3
V. Cum sponso caelestia
Pernox ad convivia
Iubilans intravit.

3. O lampas luciflua,
Vitae spargens lumen,
O apis melliflua

Cordis pascens frumen,
Sacris ora precibus

Et nostris reatibus
Veniam implora,
V. Fidei ut lumine
Noster intellectus,
Amoris dulcedine
Pascatur affectus.

In Laudibus.

Antiphonae.

1. Gaude, virgo, nobili
Quia super aurum
Fers in vase fictili
Caelestem thesaurum.

2. Fructum fers centesimum,
Dulcem et obesum,

In quo scimus plurimum
Delectare Iesum.

Dreves, christanus Gampoliliensis.

81—

3. Ita virgo virginem
Christum imitatur,
Aspernatur hominem,
Deo ut fruatur.

4. Petronella‚ filia

Dei ο sacrata,
Inter caeli lilia

Flores transplantata.

5. Lilium convallium,
Rosa caritatis,
Dei placa filium
Nostris pro peccatis,

Ad Benedictus

A. O divina rosa,

Petronella, fide pretiosa,
O lampas caeli,

pro nobis voce fideli
Iugiter exora,

salvemur mertis ut hora.

In 2. vesperis.

Antiphonae.

1. Haec est sine macula
Ante Dei thronum,
Sine mali facula

Semper agens bonum.

2. Virgo felix sequitm
Agnum Dei, Christum,
Quocumque progreditur,
Mundum spernens istum.

3. Cum thronus eburneus

Haec sit Salomonis,

Nescit, quid sit aureus
Calix Babylonis

4. Non oblita fasciae

Suae pectoralis,
Digno sponso gloriae
Digna conthoralis.

5. Domum mutans luteam
Se counit Deo,
Volat ad sideream
Corde iubilaeo.

6


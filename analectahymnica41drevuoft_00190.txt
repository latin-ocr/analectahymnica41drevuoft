—187—

9. Homo Dei est imago
Et factus ei similis,
Appellatur hic virago
In mundo magis nobilis,
Vae, si contra ipsum ago
Vel sum ad malum labilis,

10. Noster spiritus creatur
In caelo a summo Deo,
Ut in carnem infundatur,
Et ex eis fiat homo,
Hic ad Deum revertatur,
Cum recedit hic ab imo.

3. Hymnus alius ad laudem Dei.

1. Nos te Deum adoramus,
Dominum te confitemur,
Deum nostrum te laudamus,
Nos te Deum veneremur,
Deum te glorificamus
Te Dominamque fatemur.

2. Deum nostrum te amamus
Et per te nos confortemus,
Deum te nos exaltamus,
Tibi nos humiliemus,

Ante te nos procidamus,
Tibi genua flectemus.

3. Deum semper videamus,
In te corde nos laetemur,
In te semper maneamus,
Tibi nos regratiemur,
Deum nostrum exspectamus,
Nos a malis liberemur.

4. Deum sanctum nos quaeramus,
In te Deo commoremur,
Deo nostro exsultamus,
Tuis sanctis adgregemur,
In te Deo confidamus
A te nosque diligemur.

5. Tibi Deo servamus
A te nosque muneremur,
In te Deo confidamus,
Tui semper memoremur,
In te Deo nos speramus
Et per te nos defendemur.

6. Nos te Deum diligamus,
Per te certe nos mundemur,
Tibi Deo nos iungamus,

In te Deo contemplemur,
Nos te Deum inquiramus,
Per te Deum nos salvemur.

7. Deum te benedicamus,
A te nos benedicemur,
Tibi gratias agamus,
Tibi omnes nos tenemur,
Ad te Deum redeamus,
A peccatis nos purgemur.

1, 6 Te Deumque.

4. Hymnus alius ad laudem Dei.

1. Tu, Deus, es sanctissimus,
Tu facis mirabilia,
Tu solus es altissimus,
Tu facis durabilia,
Tu solus beatissimus,
Tu facis notabilia.

2. Tu solus clementissimus,
Tu facis amabilia,
Tu solus potentissimus,
Tu facis terribilia,
Tu solus es humillimus,
Tu respicis humilia.


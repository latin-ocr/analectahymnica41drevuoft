-58-

3. Fenestram fur ecclesiae

Intrans ob rapinam

Sua mutata facie
Recepit ferinam3

Omnis concurrit populus,

Omnis stupescit oculus
Faciem caninam.

. Ad tumbam sancti ducitur
Populo orante,

Vultus humanus redditur
Deo miserante.

, Abscondi non potuit
Virtutum lucerna,
Quam lucere voluit
Iesus. lux aeterna,
Filiis ecclesiae
Lumen ut det gratiae
De luce superna.

. Colomannus roseo

Hunc mundum cruore
lllustrat et niveo
Resplendet candore.

In Laudibus

Super Psalmos.

, Per te post sinistrae grata,
Colomanne‚ munera
Amplexetur nos beata
Dei vivi dextera.

Ad Benedictus.

. Colomanne‚ porrige
Manum et nos erige
Ad opus virtutis,
Vitam nostram corrige
Et in viam dirige
Pacis et salutis.

Per Horas.

Ad Primam.

. Caeci, claudi, surdi, muti
Colomanni gratia
Sospitati restituti
Sunt; Deo sit gloria.

B fol. 164b sq.

Ad Tertiam.

A. Pollex pedis, latus, sura

Iusti huius hominis
Copiam sine mensura
Profudere sanguinis.

*ld Sext-am.

A. Huius caro forcipe

Finditur vorante
Nec turbatur principe
Caelesti donante.

Ad Nonam.

. Virtutum charismata

Spargens potiorum
Gaudenter ad sabbata
Migrat sabbatorum.

In 2. vesperis.
Antiphonae.

. Colomannus in agone

Stetit indeficiens,
Spe mercedis et coronae
Ad mortem oboediens.

. Vere dulcis hic athleta

Christi fore meruit,
Qui subire letum laeta
Mente non abhorruit.

. Nullus sic famelicus

Festinat ad epulum,
Ut hic homo caelicus
Currit ad patibulum.

. Inter manus hostium

Deo factus hostia
Caeli subit ostium
Restea per ostia.

Ad Magnificat.

. Iesu, relaxa debita

Per Colomanni merita
Nostrae corruptelae,
Pietate inolita
Bona reforma perdita,
Fons omnis medelae.


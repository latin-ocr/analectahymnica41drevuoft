— 1:33 —

3. Ave, cruciamina

Qui fers propter Deum

Et multa discrimina
Imitando eum,

Ora, ne me sarcina
Culpae tradat reum,
Sed sumant me culmina

Caeli iubilaeum.

4. Ave, qui viriliter

Mortis suffers ictus,
Sic martyr salubriter
Factus es invictus,
Per culpas hostiliter
Cum sim, heu, devictus,
Non gemam flebiliter
A te derelictus.

5. Ave, cum martyribus
Qui es laetabundus,
Iam cum sanctis omnibus
Honorat te mundus,
Piis praesta precibus,
Ne sim iam immundus,
Sed cum caeli civibus
Semper sim iucundus,

A fol. 13b.

47. De s. Iacobo Maiore.

1. Ave, qui maior vocaris

Iacobe‚ apostole,

Te terrarum atque maris
Venerantur incolae,

Ut mihi miserearis,
Servo tuo, recole

Virtutisque salutaris
In me fructus excole.

2. Ave, sator verbi Dei,
Per terras Hispaniae,
Te honorant iubilaei
Incolae Galatiae,
Tibi iusti atque rei
Dant laudes laetitiae,
Miserere ergo mei,
Ο lampas ecclesiae.

3. Ave, salus animarum,

Flos divini germinis,
Vere sidus tu praeclarum
Inexhausti luminis,
Mearum velox culparum
Dele labem criminis,

Fluat mihi gratiarum
Per te vena fluminis.

. Ave, gemma claritatis,

Ο fili tonitrui,
ln te meae sanctitatis
Spem totam deposui,
Me ex lacu vanitatis
Duc, in quo evanui,
Pro meis ora peccatis,
Quibus miser tabui.

5. Ave, speculum virtutum,

Mea spes et gloria,

Iter para mihi tutum
In Dei militia,

Te pro me in morte scutum
Da eontra daemonia,

Virtute loca indutum
Me in caeli curia.

A fol. 78 b. —- Cfr. Anal. ΠΪ, 181.


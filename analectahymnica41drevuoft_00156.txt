—153—

79. De saneto Thaddaeo.

1. Ave, huius saeculi,
Thaddaee, lucerna,
Qui cor duri populi
Mollis ad superna,
Memor tui famuli
Mente sis paterna,
Mei cernant oculi
Gaudia aeterna.

2. Ave, vitam mortuo
Qui reddis decenter,
Precatu continuo
Me iuva volenter,
Ut ab actu fatuo
Resurgam recenter
Et non cadam denuo
Ad malum nocenter.

3. Ave, qui operibus

Te piis das gratum,
Tuis sanans precibus

Lepra vulneratum,
Sana facinoribus

Dire me gravatum
Et a culpis omnibus

Redde liberatum.

4. Ave, qui praepropere

Ad astra festinas,
Mentis meae miserae
Repara ruinas,
Caeli mihi mittere
Stude medicinae,
Digne queam promere
Laudes ut divinas.

5. Ave, qui martyrium

Sustines prudenter,

Hinc caeli palatium
Subintras prudenter,

Tuum mihi brachium
Succurrat valenter,

Ut ascendam solium
Caelorum gaudenter.

A fol. 79 b. — Cfr. Anal. ΙΙΙ, 185 sq.

80. De s. Thema Apostolo.

1. Ave, Thoma Didyme,

Lucerna Indorum,
Conformans aptissime
Christo mores horum,
Eripe, dulcissime,
Me reum reorum,
Ne submergar pessime
Lacu vitiorum.

2. Ave, cum in credulo

Corde substitisti,
Gordis mei oculo
Visum reddidisti,
Ora, ne iam poculo
Mundi fruar tristi,
Qui amoris osculo
Perfrui novisti.

3. Ave, cedis dubio,

Quando tangis Deum,
Rogatu propitio

Mihi placa eum,
Pro vili flagitio

Ne me perdat reum,
Sed in caeli gaudio

Locet iubilaeum.

. Ave, vincens libere

Accensam fornacem,
Da in flamma miserae

Carnis mihi pacem,
Poenam praesta fugere

Inferni minacem
Salutemque capere

In caelo vivacem.


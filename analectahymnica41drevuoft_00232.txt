—229—

9. Caritas est [et] humilis,

Ipsa neminemque laedit,
Est dulcisque flectibilis
Haec nobiliterque gerit,
Est lataque amabilis,

Ea sanctitatem quaerit.

10. In caritate permanens

Hic in.. Deo commoratur,
In ipso est omnipotens
Et in eo contemplatur,
Est ipsa virtus praevalens,
Sine qua nemo salvatur.

69. Hymnus de caritate et elemosyna.

. Quid valet cena, prandium,
Si non est ibi caritas,

Si non est amor pauperum
Et inopum benignitas?
Iam non est ibi gaudium,
Si non est illic largitas,

. Carissime, quid sanctius,
Quam dare indigentibus,
Et quid in mundo amplius
Vestire nudum vestibus,
Quid pretiosum, carius,
Quam consolari flentibus?

. Dum tu consistis iuvenis
Et tu iucundus permanes,
Beatus es, si subvenis

Et sublevas tu inopes,
Sis semper mitiS, humilis,
Tu ad salutem venies.

4, 5 es requies. — 6, 1 Quid.

4. Tu pauperes ne conteras

Vel miseros ne affligas,
Non sit robusta facies,
Eos placatus audias
Per te sit eis requies,
Sibi largiri facias.

. In circuitu oculos

Iam leva tu, carissime,
Despicias tu populos,
Congemunt amarissime,
'l'u ama Dei servulos
Et gere clementissime.

. Quod temporale, perditur

Et quasi nubes vanuit‚
Quod in divinis geritur,
Altissimo complacuit,
Beatus vir, qui sequitur
Supernaque non despicit.

70. Hymnus alius super eodem.

. Deum amore diligas,
Eius serva tu mandata,
Deum subiecte timeas,
Et sit anima mundata,
Tu fratrem non abicias,
Sed sit caritas beata.

. Non iudices tu proximum
Nec eius mala detegas,
Sed ipsum ama nimium
Fratremque fide protegas,
Da sibique praesidium,
Sicut te ipsum diligas.

3. Non eget, qui dat pauperi,

Qui seminat, recolligit,

Lucratur, qui dat inopi,
Beatus vir, qui subvenit,
Et hic adhaeret lumini,
Qui litem fratris dirimit.

. Caritatem habeamus

Deum nostrum diligentes,
Deum sanctum timeamus,
Simus proximum amantes,
Nos ad Deum redeamus
Paenitentiam agentes,


—123—

30. De saneta Anna.

1. Ave, Anna, regia
Quae (le stirpe flores,
Morum spargens lilia
virtutumque flores,
Pia mihi studia,
Deprecor, ut rores,
Ne perdam per vitia
Caelicos honores,

2. Ave, tu quae concipis,
Anna⁷ tres Marias,
Cunctis per hoc proficis,
His ut salus fias,
Inclinor, si despicis
Me, ad mortis vias,
Hinc funde, nam sufficis,
Preces pro me pias,

3. Ave, sanctae virginis
Anna dulcis mater,
Ad hoc veri luminis
Elegit te pater,
Da, ut Dei nominis
ln laude dilater,
Assis‚ ne me criminis
Fallat auctor ater.

4. Ave, quae in habitu
Florebas legali,
Fruens sine strepitu
Serto coniugali,
Precibus me spiritu
Firma principali,

Ut nihil in obitu
Me contristet mali.

5. Ave, quae pauperibus

Anna, res partiris

Tuas indigentibus
Feminis et, viris,

Mihi maius omnibus
Munus tu largiris,

Conregnem caelestibus,
Si Deum requiris.

A fol. 13 a.

31. De sancto Augustino.

1. Ave, apostolice
Ο vir, Augustine‚
Succurrens catholicae
Fidei ruinae,
Fraudi diabolicae
Non me subdi sine,
Sed iungar angelicae
Vitae sine fine.

2. Ave, evangelicam
Praedicans doctrinam,
Per ipsam angelicam
Restauras ruinam,
Ergo mihi caelicam
Confer medicinam,
Intrem diabolicam
Ne quando coquinam.

3. Ave, Hipponensium

Qui antistes factus
Es pontificalium
Iura digne nactus,
Ad nihil per vitium
Qui sum, heu, redactuS,
Duc ad vitae bravium
Me per pios actus.

4. Ave, fulgens lilium

Vitae sanctitate,
Exemplar humilium

Dulci paupertate,
Praebe patrocinium,

Ne disiungar a te,
Sed te sequar praevium

Morum gravitate.


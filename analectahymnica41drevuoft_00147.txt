3. Ave, tuis manibus

Quae ligas draconem

Praestans pereuntibus
Exsultationem‚

Fer de culpis omnibus

Absolutionem
Mihi et cum coetibus
Caeli mansionem.

,144-

4. Ave, regem Franciae

Mulcens chlodovaeum
Sospitati gratiae

Cura reddens eum,
De peste nequitiae

Sanum me fac reum,
Precibus clementiae

Mihi placans Deum.

5. Ave, florens floribus

Hospitalitatis,

Necesse habentibus

Offers tua gratis,

Vivis me virtutibus

Ditans caritatis

Poli tecum civibus

A fol. 14a.

Socia beatis,

65. De sancto Martino.

1. Ave, Dei pontifex
Et virtutum opifex
Martine beate,
Genetrix Panonia‚
Tua te Italia

Nutrix laudant grate.

Manui tuas commoda
Ad meae incommoda
Mentis sceleratae,
Sana me interius,
Exorna exterius
Morum gravitate.

2. Ave, qui cooperis
Nuditatem pauperis
Chlamyde partita,
Tua per suffragia
Nulla per contraria
Vincar in hac vita.
Mea mens per misera
Non laedatur, prospera
Virtute vestita,
Tuis sic auxiliis
Atque beneficiis
Spe fruar cupita.

3. Ave, spernens saeculum

Militumque cingulum,
Gaudia stultorum,
Ad baptismi lavacra
Volas et simulacra
Deicis deorum;
Da mihi, ut omnia
Mundi spernam gaudia
Cum melle eorum,
Et me fac proficere
In virtutum munere
More beatorum.

. Ave, qui restituis

Tribus vitam mortuis
Tua prece pura,
Animae restitue
Meae sensum mortuae
Medela secura3
Post odorem currere
Tuum fac et capere
Me regna mansura,
Nullum me illicitum
Trahat vel prohibitum
Ad mala futura.


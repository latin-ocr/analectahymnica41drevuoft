-233—

75. Hymnus dc pace et eius virtute.

1,. Cuncti pacem inquiramus,
Eam simus nos sequentes
Ac in ipsa quiescamus,
Simus Deum¹ imitantes,
Nostro fratri dimittamus
Ipsum corde diligentes.

2. 111 pace viget caritas
Discordiaque pellitur,
In ea summa caritas,
Et odjum confunditur,
In ipsaque tranquillitas,
Quiesque fructus quaeritur.

3. Ex pace est hilaritas
Et gaudium, laetitia,
Ex paceque securitas
Et rerum abundantia
Ex ipsaque fertilitas
Et hominurn prudentia.

4. Deus, gentium salvator,
Suam pacem nobis donat,
Deus pacis est amator,
Semper pacem ipse sonat,
Deus noster est curator,
Nos pacificos coronati

5. Sunt pacifici beati,
Dei filii vocantur,
Sunt in gaudio locati
Ac in caelo coronantur,
Sunt ad prandium vocati
Ac in requie laetantur.

6. Sine pace non salvatur
Nec homo Deo complacet,
Nec in Deo gloriatur,

Qui non in pace permanet,
Sed qui vult, ut diligatur,
A pace iam non deviet.

7. Dei nostri verbum sanctum
Super pace semper fundat,
Pacis sonat suum cantum,
Ut guerrantes hic confundat,
Pax repellit omnem planctum,
Quaerit pacem, quinon pugnat.

7, 6 Quaeretit pacem.

76. Hymnus alius de pace.

1. Si non amamus Dominum
Et nos Deo non paremus,
Si non amamus proximum
Et amorem non habemus,
Incurrimus in odium
Et in scandalo manemus,

2. Si Dominum diligimus
Et nos proximum amamus,
In pace Dei erimus3
Opus est, ut quiescamus3

Dat Deus id, quod petimus,

Iustum est, ut attendamus,

3. Da nobis pacem, Domine,
Amoremque concordiam,
Tu nos in pace protege
Et auferas discordiam,
Cunctorum pacem perfice
Da nobisque victoriam.

4. Pax animi tranquillitas
Et caritatis vinculum,
Pax mentis est serenitas
Amorisque consortium,
Pax cordis est simplicitas
Et vera salus hominum.


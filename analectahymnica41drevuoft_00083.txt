V. Iesus, princeps gloriae,
Suam margaritam
Te coronat hodie
Diu concupitam.

2. Floribus honoris fulta,
Fructibus virtutum culta,
In mente et corpore,
Petronella, virgo casta,
Pia prece nobis asta
Nunc et omni tempore,
V. Caritate pupurata‚
Castitate laureata
Puritatis foenore.

3. Aestuabat gravibus
Petronella febribus
Annis pubertatis,
Sanitate fungitur,
Dum in Deo figitur
Gradu sanctitatis;
V. Corpus parcimonia
Studet castigare,
Sine castrimargia
Domino vacare.

In 2. Nocturno.

Antiphonae.

1. Tuis est in labiis
Gratia diffusa,
Virgo felix, noxiis
Quae non es confusa.

2. Huius fortitudine
Montes sunt turbati,
Cuius sanctitudine
Caeli sunt laetati.

3. Virgo dulcis, civitas
Dei gloriosa,
Vitae lucet puritas

In te gratiosa.

Responsoria.
1. Hostis innocentiae,

Latro pudicitiae,
Praedo castitatis

80——

Conatur diruere,
Nititur polluere
Domum sanctitatis,
V. Caritate roseam,
Castitate niveam,
Dux iniquitatis,

2. Pugnam innocentiae,
Bellum pudicitiae
Clipeo prudentiae

Victrix haec perfecit,
Omni petulantiae
Omnique lasciviae

Se prorsus obiecit3

V. Triumphat hic castitaS,

Satanas defecit,
Superat integritas,

Deus hoc effecit.

3. Mali fugis fomitem
Cum mundi procella,
Flaccum spernis comitem,
Felix Petronella
Petis cum laetitia
Polorum fastigia,
O dulcis puella3
V. Vultus vernas gloria,
Rubens plus quam rosa,
Omni plena gratia,
Tota gaudiosa.

In 3. NocturnO.

Antiphonae.

1. Magnus et laudabilis
Dominus est nimis
Tollens hanc instabilis
De mundi ruinis.

2. Iusto lux exoritur,
Angelus laetatur,

Haec dum mundo ’tollitur
Et caelo locatur.

3. Fecit mirabilia

Dominus caelorum,
Istam inter lilia

Plantans superorum.


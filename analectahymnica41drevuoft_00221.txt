-218â€”

5. Tu Christi habitaculum
Et tu Dominum portasti,
Tu vitaeque spiraculum
Et tu populum salvasti,
Tu facisque miraculum
Et nos luce coronasti.

6. Tu sanctum es cenaculum

Et tu vitam praeparasti,

Tu daemonis obstaculum

Et tu eum suffocasti,

Tu obtulisti baculum

Et nos (3) malo liberasti.

49. Hymnus alius de eadem.

1. Ave, virgo tu beata,
Tu ave, mundo dominans,
Ave, tu glorificata,

Tu ave, mundum luminans,

Ave, tu sanctificata,
Tu ave, sanctos roboranS.

2. Ave, tu iam coronata,
Tu ave, fama resonanS,
Aveque, tu exaltata,

Tu ave, fructum germinans,

Ave. tu nimis laudata,
Tu aveque vivificans,
Ave, sancta tu creata,
Tu ave, sis nos liberans.

3. Virgo, hortus tu conclusus,
Ave, rosa caritatis,
In te mansit gloriosus,
(Tu) viola humilitatis,
In te fuit gratiosus,
Lilium es castitatis,
In te Christus virtuosus,
Radix tu virginitatis.

4. 1n te partus luminosus,

Tu es semen veritatis,
In te Christus odorosus,
Tu es lignum sanctitatis,
In te sanctus, vigorosus,
Tu es radix honestatis,
ln te actus religiosus,
Vos pro nobis assistatis.

. Iuva praegnantes feminas,

Ut non in partu pereant,
Eas clamantes audias,
Partum perfectum habeant,
Tu eas salvas facias,

Ut ad salutem veniant.

. Da portum navigantibus,

Eis aufer tempestates,
Succurre proclamantibus,
Eis tolle gravitates,

Sis salus infirmantibus,
Monstra tuas dignitates.

7. Defende nos a fulgore,
Non moriamur subito,
Non pereamus flumine,
Simus in statu inclito,
Nos tu iucunda lumine,
Stemus in tuo gaudio.

50. Hymnus de ecclesia sancta Dei,
quae est in figura beatae Mariae virginis, matris Christi.

1. Ecclesia fidelium
Constat aula Dei sancta,
Est castitatis lilium
Et ministrans sacramenta,
Est alma mater omnium
Docens sancta documenta.

2. Est conditivum oleum

Praebensque medicamenta,
Est arbor fructus, folium,
Cuncta ferens alimenta,

Est haec in sede speculum
Praestans quidemfirmamentum.


—111—

13. In conceptione BMVz

1. Ave, virgo, regia
De stirpe concepta,
Plura es praeconia
Prae cunctis adepta,
Fac, ut Dei omnia
Expleam praecepta
Et ipsi obsequia
Mea sint accepta.

2. Ave, sine vitio
Ο virgo beata,
Nam tua conceptio
Omnibus est grata.
Ora, ut temptatio
Carnis in me nata
Tuo patrocinio
Quiescat sedata.

3. Ave, Sion filia,
Ο gemma pudoris,
Es concepta, gaudia
Ut. gignas honoris,
Elongans flagitia¹
Vilis a me moris
Confer exercitia
Vitae sanct-ioris.

4. Ave, florens lilium,
Rosa sine spina,
Concepta eS, omnium
Ut sis medicina,

Mihi in auxilium,
O dulcis, festina,
Aufer culpae lolium
Dans virtutum vina.

5. Ave, quae conciperis

A fol. 2 a.

Mundo ad solamen,
Nullum quia praeteris
Habentem gravamen,
Gonregnem ut superis,
Mihi da iuvamen
Et Deo, quo frueris,
Tecum fruar. Amen.

14. ln Nativitate Bm.

1. Ave, Sion filia,
Diu exoptata,
Prophetarum praevia
Voce nuntiata,
Mihi da subsidia
Vincendi peccata,
Cuncta cedant vitia
Longius fugata.

2. Ave, quae progrederis
Fulgens ut aurora,
Toti mundo nasceris
Clara et decora,
Dele mei pauperis
Culpas absque mora,
Ut coniungar superis,
Pro me supplex ora.

3. Ave, nata saeculo

Quae es ad salutem,

Praebens omni populo
Viam ad virtutem,

Da, ne culpae pabulo
Me a Deo mutem,

Sed cum suo poculo
Satanam confutem.

4. Ave, virgo regia
De tribu exorta,
Quae es vitae nuntia
Et salutis porta,
Ne per facta spuria
vincar, me supporta,
Propter natalitia
Tua me conforta.


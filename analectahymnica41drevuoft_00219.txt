-216—

45. Hymnus alius de beata M. V.

et de significatione quinque literarum, quibus
componitur hoc nomen Maria in fine huius hymni,

1. In omnibus tu nobilis,
Tu maior es nobilitas,
In sanctis es laudabilis,
Tu castitaS, virginitas,
In cunctis es amabilis,
Tu virtus, virtuositaS.

2. De te quis haurit gratiam,
Donas vitam tu petenti,
Tu impetras clementiam
A patre omnipotenti,

Per te videmus gloriam,
Per te sumus nos contenti.

3. Tu fons plenus gratiarum
Et pietatis veniae,
Hortus es deliciarum,
Amoris et clementiae,
Tu iuvatrix prophetarum,
Tu es regina gloriae.

4. Tu es virga veritatis,
Tu es virga floris florum,
Digna tu virginitatis,
Virga tu virtutum morum,
Tu es virga caritatis,
Tu regina es caelorum.

5. Virga Iesse [iam] floruit
Frondesque fructum germinans,
Nostramque mortem abstulit
Vitam iam nostram reparans,
Pacemque vitam tribuit,

Nos claritate luminans.

6. Mater alma, tu regina,

Tu cunctorum es iuvatrix‚
Tu caelestis, tu divina,
Tu nostrorum es amatrix,
Nobis aurem tu inclina,
Tu sis nostra mediatrix.

Nota: M id est mater, a id est alma, ι· id est regina, i id est iuvatrix,

a. id est amatrix hominum.

46. Hymnus alius super eadem.

1. Fuisti ab initio
Sancta, virgo, tu creata,
Tu quidem sine vitio,
Semper tu sanctificata,
Cum simus in iudicio,
Ad defensam sis parata.

2. Tu, virgo, sine macula,
Tu casta, prudens, sapiens,
Firmata ante saecula,

Tu fortis, dulcis, patiens,
Tu virtus et miracula,
Suavitatem hauriens,

3. Tu [es] virgo ante partum,
Tu parens sanctum filium,
Tu et virgo es post partum,
Tu castitatis lilium,

Tu dedisti nobis cantum
Solutisque consilium.

4.

5.

6.

Gaude, virgo gloriosa,

In patre et in filio,

Tu prae cunctis fructuosa,
Sis nobis in auxilio,

Tu suavis, odorosa

In castitatis lilio.

Tu divinitus humana,
Super omnes gratiosa,
Tu medela nobis sana
Et oliva speciosa,
Quasi stella tramontana
Odoriferaque rosa.

Tu peperisti filium,

Christum, sanctum, regem, ducem,
Floremque fructum, lilium

Et in mundo veram lucem,
Recepimus auxilium

Et, cum hic suscepit crucem.


In 2. Nocturno.

Antiphonae.

1. Huius tui, Domine,

Ob preces amici

Turris sis a turbine
Nobis inimici.

2. In Deo laudabitur
Digne iste iustus,
Laudum decorabitur
Floribus venustus,

3. Beatus est, Domine,
Hic, quem elegisti,
Quem in tuo sanguine
Tibi conscripsisti,

4. Peccatorum cornua,
Deus, confregisti,
Quos virtute strenua
Huius prostravisti.

5. Nuntiat iustitiam
Dominantis caeli
Viam dans ad patriam
Populo fideli.

6. Dei testimonia
Quia custodivit,
Gaudia caelestia
Laetus introivit.

Responsoria.

1. Legem evangelicam
Fidemque catholicam
Os Bartholomaei
Principi proposuit
Modum et exposuit
Incarnati Dei,
V. Rex ab idolatria
Ut recedat,
Deo credat,
Qui creavit omnia.

2. Pontifex cum subdolo
Libas libat idolo,

Daemon vocem dabat:

cessate, o miseri,
Ne vos ignis inferi
Sicut me invadat3
V. Ligat infeliciter
Angelus me Dei,
Confixerunt turpiter
Quem cruci Iudaei.

3. Daemon frangit statuam,
Gentem per quam fatuam
Morbo dementavit,
Sua fracta propere
Reliquas diruere
Statuas hiavit.
V. Idolis gentilitas
Cum libavit,
Cruciavit
Magis hanc infirmitas,

4. Oculis daemonium
Dei servus omnium
Pernox praesentavit:
Ecce, inquit, comminus
Vester astat dominus,
Qui vos fascinavit,
V. In desertum pervicax
Fugat brutum
Tam versutum,
Sit ut ad nil efficax.

In 3. Nocturno.

Ad Cantica.

A. Cantica laetitiae
Meritis praecelsis
Vir mirandae gratiae
Psallit in excelsis

Responsoria.

1. Opere mirifico,
Precatu salvifico
Tunc Bartholomaeus
Sospitati credulum
Dat aegrotum populum,
Laudaturque Deus3


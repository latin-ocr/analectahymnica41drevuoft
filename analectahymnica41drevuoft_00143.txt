—— 140 —

58. De sancta Lucia.

1. Ave, virgo nobilis
O Syracusana,
Lucia, immobilis
Quae stas fide sana,
Praesidis ignobilis
Dicta spernis vana,
Vulnus poenae labilis
Mente suffers plana.

2. Ave, ecce, nimium

Gravor sub peccato,

Opis praebe brachium
Mihi desolato,

Contra omne vitium
Me nunc confortato,

Placa regem omnium
Interventu grato,

3. Ave, de mortalibus

Me solve peccatis
Et de venialibus
Saepe iteratis
Per te primis motibus
In me temperatis
Sic, ut sim iu actibus
Dehinc pietatis.

4. Ave, me hic vivere

Da sine querela,

Modum, quo proficere
Valeam‚ revela,

Viam vitae pandere
Dignanter anhela,

Nam vult post te currere
Mea mens anhela.

5. Ave, de virtutibus
Ad montem virtutum
Me duc, ab obstantibus
lter praesta tutum,
Cunctis impugnantibus
Me te offer scutum,
Iunge me caelestibus
Gloria indutum.

A fol. :3021 q. — Cfr. Anal. m, 196. — ἒ), 7 de criminalibus.

59. De sancto Marco.

1. Ave. veri luminis
O evangelista,
Marce, sacri numinis
Fidelis sacrista,
Praesta, ne me criminis
Confundat artista,
Sed divini carminis
Fiam citharista.

2. Ave, evangelii
Qui scribis doctrinam,
Salutaris gaudii
Dantis medicinam,
Da, ne exterminii
Labar in latrinam,
Omnis per te vit-ii
Evadam ruinam.

3. Ave, qui prodigiis

Glarescis et signis,
Inter gentes variis
Mirandis insignis,
Tua prece sociis
Iungar Deo dignis,
Ne me in suppliciis
Voret mortis ignis,

. Ave, Alexandriam

Virtute signorum
Qui vocas ad gratiam
Regis angelorum,

Dele insolentiam
Scelerum meorum

Actuum frequentiam
Conferens bonorum.


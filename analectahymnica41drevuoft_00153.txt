—150—

5. Ave, qui mortis maerorem

Vicisti praepropere

Spernens Caesarem Neronem
Sermone et opere,

Da vim, inferni draconem
Ut possim devincere,

Me tribus Iudae leonem
Fac in caelis cernere.

A fol. 7812. — Gfr. Anal. 111, 179 sq.

74. De sancto Philippo.

1. Ave, verbum praedicas
Philippe qui Dei,
Corpus tuum dedicas
Vitae sanctae spei,
Lucrum tibi vendicas
Dulcis requiei,

Dum cum Christo iudicas,

Esto memor mei.

2. Ave, qui os diceris
Recte lampadarum,
Mei faeces sceleris
Et miseriarum
Tel-ge, lumen ceteris
Dei das viarum,
Vae mihi, si praeteris
Me, lux animarum.

3. Ave, qui melliflua
Doces voce gentem,
Collustras luciflua
Face quarum mentem,
Appetam ne fatua,
Adiuva me flentem,
Sed sequar per ardua
Caeli te scandentem.

4. Ave, qui in Scythia
Es affixus cruci,
Tua per suffragia
Superorum luci
Iungar, non per vitia
Inferorum duci,
Sed ad vera gaudia
Me precor induci.

5. Ave, qui lapidibus
Exsultas necatus,
Iungeris caelestibus
Digne laureatus,
Tuis fiat precibus
Felix meus status,
Ut cum sanctis omnibus
Gratuler salvatus,

A fol. 79 a.

Gfr. Anal. 111, 183 sq.

75. De saneto Quirino.

1. Ave, qui baptismate

Gaudes Deo natus,

Quirine, charismate
Sancto confortatus,

Sancto per te pneumate
Gaudeam novatus

Atque diademate
Virtutis ornatus,

2. Ave, qui errantibus
Es risus effectus
Linguamque vellentibus
Amator perfectus,
Heu, cum sim erroribus
Nimiis infectus,
Tuis sana precibus
Iam meos defectus¹


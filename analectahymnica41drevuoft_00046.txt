â€”43-

. Horum spes est immortalis,
Nam habent Dei sub alis
Praemia beata.

. Mari mersis hostibus
Fideles laetantur

Signatisque postibus
Sanguine salvantur,

Reddita primaria

Stola sic de alia
Stola securantur,

. Martyres hi nobiles,

Caritate stabiles,
Angelis aequantur.

In Laudibus,

Super Psalmos.

. Martyres de clibano
Mundi sumpti tympano
Laudant et in organo
Dominum de Libano.

Ad Benedictus.

. Benedictus es, Domine,
Tu fidei qui lumine
Sanctos hos suo sanguine
Tibi consecrasti,
Ipsorum contuberniis
Caelicolas sollemniis,
Christicolas suffragiis
Abunde ditasti.

Per Horas,

Ad Primam.

. Austri duleis flamina

Germina fecundant,
Martyrum tot agmina
Caelestes secundant.

Ad Tertiam.

. Gedeonis vellera

Rore infunduntur,
Martyres sic munera
Vitae sortiuntur.

Ad Sextam.

A. Morti se impendunt isti
Pro amore Iesu Christi,
Plus quam ad convivia
Currunt ad supplicia.

Ad Nonam.

A. Ampliavit viscera
Christus pietatis
Pro laeva sub dextera
Sanctis transmutatis,

In 2. VesperiS.

Antiphonae.

1. Singuli in crucibus
Martyres adfixi
Fidei sub legibus
Stant in finem fixi.

2. Decem mutatoria
Missa Helisaeo
Signant, quod ecclesia
Mittit istos Deo.

3. Beatis coniubilant
Astra matutina,

Qui cruore rutilant
Hora vespertina.

4. Hi per patientiam,
Qua mundum vicerunt,

Supernorum gloriam

Laeti intraverunt.

Ad Mag-nificat.

A. Martyrum tot cunei

Passione rosei

Non tulela clipei

Sed virtute fidei
In Christo fundantur,

In caelesti curia

Vera in laetitia

Honore et gloria

Cum stola primaria
Merito ditantur.


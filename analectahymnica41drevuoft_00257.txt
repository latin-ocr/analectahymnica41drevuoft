—254—

5. Nam spiritus revertitur
Ad Deumque caelestia,

Quod si mundatus cernitur,

Habebit ipse gaudia,
Sed caro iam conteritur
Se fundans ad terrestria.

6. Qui amat Dei gloriam,

Cupit ipse bonum finem,
Qui seminat zizaniam,
Metet ipse malum semen,
Qui sequitur insaniam,
Ruet ipse per discrimen.

7. Maneamus nos prudentes
Gerentes temperantiam,
Simus fortes, patientes,
Reddentes nos iustitiam,
Simus nos intellegentes,
Habentes sapientiam.

107. De contritione, confessione et paenitentia.

1. Saltem anno confitere
Tu presbytero peccata,
Corde velis paenitere,
Et sit anima contrita,
De commissis debes fiere,
Ne sit anima damnata.

2. Tu anno debes sumere
Dei sancta sacramenta,
Si non vis certe ruere
Ad inferni fundamenta,
Haec non vis tu deserere,
Si vis tu medicamenta.

3. Salusque vita homini,
Si cordis est contritio,
Adhaeret ipse lumini,
Si geritur confessio,
Est illi timor Domini,
Si quaeritur correctio.

4. Quem peccatorum paenitet
Cognoscentem se peccasse,
Istud signum certe refert
Caritatein impetrasse,
Homo, qui peccata deflet,
Se videtur emendasse.

5. Dei regnum est apertum

8.

Et dignis certe panditur,
Cor contritum sit correctum,
Et illi nunquam clauditur,
Homo sequens simplex rectum
Iam ad superna graditur.

. Per contritionem cordis

Et dolorem atque planctum
Liberaberis a morbis

Et videbis Deum sanctum
Vitabis[que] casus mortis
Et habebis vitae mantum.

. Si non erit quis contritus

Nec dolebit quis ex corde,
Vane erit certe nisus,

Ut purgetur hic a sorde,
Est salutis verus ritus
Exsistentem te concorde.

Certe per contritionem
Et veram paenitentiam
Atque per confessionem
Habebit quis clementiam
Et per Christi passionem
Vitabit quis sententiam.

9. Paenitentiam in vita
Curemus certe facere,
Corda nostra sint contrita,
Peccata sciant plangere,
Sacramentis sint munita,
Valemus caelum scandere.

9, 4 simus plangere.


-78-

Responsoria.

. Suae sacrae spiritus
Sororis divinitus
Deo operante
Receptus in patria
Est multa cum gloria
Martha conspicante,
. Quae turbam astantium
Hortatur ad gaudium
Voce gratulante.

. Ante mortem gravibus
Haec per annum febribus
Languens aestuavit,
Mortis videns aditum

Suum statim obitum
Palam nuntiavit,

‚ Terrae carnis debitum,

Deo autem spiritum
Suum praesentavit.

, Domine, egregias

Celebras exsequias
Cum sancto Frontone

Felici et inclitae

Marthae, tuae hospitae,
Divine colone,

. Hanc terrae cineribus

Vestris datis manibus
Fausta unctione.

. Chlodovaeus Franciae

Rex in regis gloriae
Fide baptizatur,

Renum pestem patitur,

Bustum Marthae petitur,
Sospitati datur;

. Locum rex gratificat,

Opibus magnificat,
Hymnis veneratur.

In Laudibus.

Antiphonae.

. Multo Martham induit
Dominus decore,

Cuius sedem posuit
Magno in honore.

2. Omnis terra, Domino
Deo iubilate,
Martham sine termino
Laudibus ornate.

3. Deus, ad te vigilet
De luce fidelis
Martha, tibi rutilat
Quae ut sol in caelis.

4. Caeli, benedicite
Domino caelorum
Et tam sanctam iungite
Choris angelorum.

5. Tantis pro virtutibus
Marthae tam fidelis
Iubilemus laudibus
Domino de caelis.

Ad Benedictus.

A. Cornu Deus hodie

ln domo ecclesiae
Salutis erexit,

Marthae patrocinium

Omne contra noxium
Dum nobis direxit.

Per Horas.

Ad Primam.

A. Redemptoris hospita

Nostri gloriosa
Sua sit per merita
Nobis fructuosa.

Ad Tertiam.

A. Salus mundi, Domine,
Per crucis mucronem

Tuo haec in nomine

Deiecit draconem.

Ad Sextam.

A. Marthae prece Lazarus

Gaudet suscitatus,
Quem vorarat tartarus
Ad poenas paratus.


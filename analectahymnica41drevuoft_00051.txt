-43-

4. De sancta Anna.

In 1. Vesperis.
Antiphonae.

1. Gaudeat ecclesia
Annae de natali,
Trahentis exordia
De stirpe regali.

2. Viro iuncta socia
Nexu coniugali,
Boni tantum conscia,

Morbo carens mali.

3. Praeceptis legalibus
Tota intendebat
Nec ullis erratibus
Ab his secedebat.

4. Extendit ad fortia
Felix ista manum,
Sic in innocentia
Mundum vicit vanum.

R. De spina Hebraica,
De stirpe Davidica,
Recens surgit rosa,
Mundo dans primordium,
Salutis exordium,
Anna generosa.
V. Mariam haec genuit,
Miserorum scutum,
Quia semper viruit
In donis virtutum.

Ad Magnificat.

A. Magnificent vigiles
Exaltantem humiles
Deum omnes gentes,
Ut Annae precatibus
A cunctis reatibus

Nostras mundet mentes.

Ad Matutinum.

Invitatorium.

In tam sacro sollemnio
Matris matris Dei

Adoremus in gaudio
Deum iubilaei.

In 1. Nocturno.
Antiphonae.

. Ex ore infantium

Deus laudem perficit,
Per Annae coniugium
Satanam cum deicit.

. Hoc in sole posuit

Suum tabernaculum,
Salvare dum voluit
Suum Deus populum.

. Deus, super maria

Qui terram fundavit,
Gratiam pro gratia
Annae cummulavit.

. Prae suis consortibus

Oleo laetitiae
Hanc iunctam caelestibus
Deus unxit hodie.

. Suum tabernaculum

Dominus sanctificat,
Annae cor cum lectulum
Sibi soli dedicat.

. Magni regis civitas,

Anna laetabunda,
Omnibus sterilitas
Tua est fecunda.

Responsoria.

1. Novella lux exoritur

Fulgore grato rutilans,
In gaudium plebs tollitur
Novellas laudes iubilansÍ¾

V. Ad Annae natalitia

Nova fulgent sollemnia.

2. Felici origine

Sacra de propagine

Anna sumpsit ortum,
Vita cuius inclita
Nobis atque merita

Vitae praestent portum3


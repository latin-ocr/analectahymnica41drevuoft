—205—

3. Te voco meum filium,
Meum servum et amicum,
Nam te dilexi nimium,
Ego prostrans inimicum,
Ama meque meum ritum,
Iam te plantavi liberum.

4. Terribilis, mirabilis
Montesque valles video,
Sum fortis, pius, humilis,
Ego peccantes arguo,

Nam sum in throno nobilis,
Vivifico, mortifico.

5. Tu peccasti, primus homo,
Iam praevaricans mandatum,
Comedisti tu de pomo,

Quo fecisti te damnatum,
Eras tu in mea domo,
Feci te glorificatum.

6. Habebas meam faciem
In terrisque dominium,
Gerebas meam speciem
Tenebasque arbitrium,
Ruisti in perniciem
Ac (in) vanum desiderium.

7. Amisisti tu honorem,
Quia non intellexisti,
Perdidisti tu valorem,
Statum bonum reliquisti,
Amisisti tu amorem
Dei tui, Iesu Christi.

8. Tu rebellis creatori
Offendisti maiestatem,
Submisisti te labori,
Perdidisti potestatem,
Subiugasti te furori,
Perdidisti dignitatem,

9. Ego Deus cuncta creo,
VivificanS, mortificans,
Ego in throno sedeo,
Gonsfflerans, iustificans,
Ubique cuncta video
Salvans, condemnans, mitigans.

10. Ego iam passus moriens,

Sepultus, surgens, suscitans,
Te ego Christus redimens
Et ab inferno liberans,

Fui ad caelum rediens
Sumque a dextris iudicans.

11. Nam sum medela, sanitas

Et efficax tuitio,

Sum donum atque largitas
Et salubris subventio,
Sum fides, spesque caritas
Et hominum defensio.

12. Tu, fili, sis me diligens

Et ama fratrem proximum,
Sis tu confessus, paenitens,
Nulli concedens noxium,
Sis tu contritus rediens,
Non claudam tibi gremium.

13. Cuius magnus est excessus,

Sit magna paenitentia,

Sit contritusque confessus,
Purgetur conscientia,

Non est laesus sed defensus
Nec erit in sententia.

14. Si me in ira concitas,

Nam fortiter te arguam,
Tu contra me non facias,
Sed petas a me veniam,
A te repelle tenebras,
Tibi iam lumen conferam.

2, 1 fundis. - 7, 1 Admisisti. — 7, 5 Admisisti. — 14, 2 Lies Iam fortiter?

31. Dicit Deus homini.

1. Ego iudex, actor, testis,
Cum venerit iudicium,
Nam in throno sum a dextris,
Qui faciam officium,
Dies irae, dies pestis,
Cum dabitur supplicium.

2. Non claudo tibi gremium,
Iam si cupis tu redire,
Tibi certe do praemium,
Si tu cupis oboedire,
Nam te reducam devium,
Si non amas te perire.


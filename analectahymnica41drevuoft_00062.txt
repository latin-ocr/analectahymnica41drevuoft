7. De sancta Dorothea.

In 1. Vesperis.

R. Ave, o veris primula,

Christi sponsa et filia,
Dorothea iuvencum,

In te est omnis gratia,
Humilitasâ€š sanctitas,
Gastitas,

Virtus, victoria,

Fides spes et caritas,

Benignitas,

Temperantia,

Patientia,

Spiritualis disciplina

Et oboedientia.

V. Lava nos a culpae faece,

Dulcis virgo, tua prece

Et ab omni macula.

Ad Magnificat.

A. Gaude, Cappadocia,
Proprio de germine
Pulchre insignita,
Felix super omnia,
Dorotheae sanguine
Virginis munita,
Digne plane gloriaris,
Tantis quae reliquiis
Quam Croesi divitiis
Plus locupletaris.

Ad Matutinum,

Invitatorium.

Adoremus dominantem
Christum, regem gloriae,

Stola vitae coronantem
Dorotheam hodie.

In 1. Nocturno.

Antiphonae.

1. Famosam Fabricius
Vocans Dorotheam

Tribunali ocius
Suo sistit eam.

2. Diis nostris te ponere
Iubeo libamen,
Ut evadas libere
Durum cruciamen.

3. Decrevi contemnere
Poenas temporales,

Queam ut effugere
Prorsus gehennales,

Responsoria.

1. Orbis monarchia, plaude,
Diem cole dignum laude
Dorotheae virginis,
De virtute in virtutem
Quae cucurrit ad salutem
Sacri ductu numinis.
V. Nituit virtutibus
Et morum fulgore,
Devotis operibus,
Gemino amore.

2. Angue praeses nequior,
Bellua horridior,
Sisti tribunali
Hanc hortans, diis credere
Puerosque gignere
Ritu coniugali.
V. More virginali
Horruit haec nuptias
Carnisque spurcitias,
Expers omnis mali.

3. Rosam innocentiae,
Florem pudicitae
Lutosis peccatis ,
Molitur inficere,
Conatur polluere
Dux impuritatis,
V. Passione roseam
Fastu vanitatis,
Puritate niveam
Actu voluptatis


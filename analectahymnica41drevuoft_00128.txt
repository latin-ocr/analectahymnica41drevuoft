—125—

3. Ave, cruci conclavatus
A viris malitiae,
Tua prece liberatus
A culpis nequitiae,
Christo iungar connodatus
Clavo paenitentiae,
Iam non laedat incolatus
Me mundi miseriae.

4. Ave, cum nudaris pelle,

Fulges patientia,

A me vetera propelle
Longius flagitia

Et festine me compelle
Ad cuncta felicia,

De caelesti petrae melle
Me cibando satia.

5. Ave, capite truncatus
Qui caelos ingrederis,
Stola vitae decoratus,
Da, nam dare poteris,
Ut a pelle renovatus
Per te vitae veteris
Tibi vivam sociatus
In pace, qua frueris.

A fol. 792„ - Vgl. Anal. 111, 184.

34. De sancto Benedicto.

1. Ave, pastor et patrone,
Monachorum gloria,
Benedicte, pater bone,
Omni florens gratia,
Clipeum te pro me pone
Cuncta contra vitia
Mihi astans in agone,
Per te vincam omnia.

2. Ave, qui fallentis mundi

Conculcasti dulcia,

Non me mundi furibundi
Superet malitia,

Nec permittas me confundi
Satanae versutia,

Sed, ut fiam cordis mundi,
Precum da instantia.

3. Ave, carnis blandimenta

Qui vicisti noxia,

Carnis iuva temptamenta
Vincere me spuria,

Tuae iam mihi praesenta
Virtutis auxilia,

Ut per tua fulcimenta
Vigeam in latria.

4. Ave, quia boni moris

In te ridet eopia,
Vitae mihi purioris
Offer beneficia,
Fugere da cunctis horis
Omnis culpae devia,
Praesta, vas ut sim honoris
In caelesti patria.

5. Ave, quia vanitatis
Contempsisti otia,
Per te virtus pietatis
Mihi fiat socia,
Duc de faece foeditatis
Ad vitae negotia,
Tua prece cum beatis
Me Christo consocia.

A fol. 79b. sq. — cfr. Anal. 111, 190.


—209—

9. Iudex tu terribilis,
Montes, valles conspicis,
Fortisque tu humilis,
Tu peccantes respicis,
Supra thronum nobilis,
Tu fideles reficis.

10. Tu nobis es lucerna
Et amor caritatis,
Tu salus, lux aeterna,
Tu auctor veritatis,
Potentia superna,
Qua nos salvamur gratis.

35. Dicunt homines Deo.

1. Tu medela, sanitas,
Efficax tuitio,
Tu es amor, caritas,
Salubris subventio,
Tu viarum claritas,
Populi redemptio.

2. Tu peccata abstulis
Pacem nobis conferens,
Escam cunctis tribuis,
Tu perfectos diligens,
Virtuosos dirigis
Vitam, lucem referenS.

3. Nos tibi supplicamus
Humiliter petentes,
Te Deum exoramus
Devote nos precantes,
Te Deum nos rogamus,
Nos facias laetantes.

4. Dona nostris mentibus
Virtutem ac gratiam,
Dona nobis gentibus
Pacemque concordiam,
Pie parce omnibus,
Dona cunctis veniam.

5. Nos tibi referamus
Grates, laudes, gratias,
In te nos maneamus,
Nos reddentes decimas,
In te nos gaudeamus,
Nos fundentes lacrimaS.

6. Nam tibi nos peccamus

Et peccata noscimus,
Nos tibi supplicamus
Et affectu petimus,

Te Deum videamus,
Quem in corde gerimus.

7. Dignissimus honore,
Cantu, laude, gloria,
Defende nos amore,
Dona nobis gaudia,
Non damnes nos furore,
Simus in clementia.

8. Deus nos intellegas,

Nos peccamus, Domine,
Habes omnes gratias,
Plenus es clementiae,
Nostras pelle tenebras,
Tu concessor veniae.

36. Dicunt homines Deo.

1. Verax Deus, Dominus,
Tenens tu dominium,
Rex tu, vita omnibus,
Rector, pastor ovium,
Diligat te populus,
Tuum est imperium.

2. Tu vita nobis, cantus
Suavisque dulcedo,

Tu odor nobis quantus,

Tu summa sanctitudo,

Tu tollis nobis planctus,

Tu virtus, pulchritudo.
Dreves, Boncore de Sancta Victoria.

3. Tu nobis luxque lumen

Nostrumque solacium,
Tu nostrum confortamen
Donans longum spatium,
Tu nostrum pellis crimen
Ferens nobis gaudium.

4. Tibi honor, gloria,

Cantus, iubilatio,
Laus [et] reverentia,
Salus, benedictio,
Preces, pax, victoria,
Odorque tributio.


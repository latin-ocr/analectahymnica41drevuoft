1. De Corpore Christi.

In 1. Vesperis.
Antiphonae.

. Hodie recolitur
Festum gratiarum,

In quo Christus sumitur,
Panis animarum.

. Christus panem tribuit
Se cena finali,

Comedi quem docuit
Iubilo mentali.

. Si quis edit dulciter
Ex hoc pane vivo,

Vivet in me iugiter
Et in eo vivo.

. Arae superponitur
Isaac dilectus,

Mente Christus editur
Prae cunctis electus.

. Angeli empyrei,
Homines cinerei
Verbum increatum
Edunt cum laetitia,
Plenum omni gratia,
Mundo toti gratum.
. Panis corda iugiter
cibans angelorum
Fit misericorditer
Foenum iumentorum.

Ad Magnificat-

. Ave, manna angelorum,
Iesu⁷ vivens hostia,

Fons et arrha gaudiorum,
Mala fugans omnia,

Corda nostra, proh, exusta
Culpae per incendium

Virtutum flore venusta
Fac, o cordis gaudium.

Ad. Matutinum.

Invitatorium.

Adoremus cum laudibus
Christum Deum et hominem,

Qui dat in escam mentibus
Suam carnem et sanguinem.

In 1. Nocturno.
Antiphonae.

. Corrigat pestiferum

Gor ut homo reus.
Fructum salutiferum
Se cordi dat Deus.

. Fructu vivi olei,

Frumenti cibantur,
Annulo cum fidei
Iusti subarrhantur.

. Ο pars mei calicis

Et hereditatis,
Iesu, mundo sufficis
Te totum dans gratis.

. Nostrum pingue, Domine,

Fiat holocaustum,
De tuo dans sanguine
Vitae nobis haustum.

. Mensa nobis hodie

Domini paratur,
Tribulans ut facie
Salutis frangatur.

. In voce laetitiae

Sonus epulantis
In mensa cotidie
Dei cibum dantis.

